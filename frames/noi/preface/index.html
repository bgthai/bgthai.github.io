<!DOCTYPE html>

<html lang="th">
<head>
   <title>นำทิพย์แห่งคำสอน</title>



   <meta http-equiv="Content-Type" content="text/html; charset=utf-8"/>
   <meta name="viewport" content="width=device-width, initial-scale=1.0">
   <link rel="preconnect" href="https://fonts.googleapis.com" />
   <link rel="preconnect" href="https://fonts.gstatic.com" crossorigin />
   <link href="https://fonts.googleapis.com/css2?family=Noto+Serif+Devanagari:wght@100..900&display=swap" rel="stylesheet">
   <link rel="stylesheet" type="text/css" href="https://bgthai.github.io/css/frame-it.css">
   <!--<link rel="stylesheet" type="text/css" href="http://192.168.1.99/~stan/frames/frame-it.css">-->
   <link href="https://fonts.googleapis.com/css2?family=Trirong:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
   <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css">


<script src="/js/toggleDay.js"></script>
</head>
<body>
<div id="content" class="container first-container">


<h1 class="chapter-title"><a href="../">นำทิพย์แห่งคำสอน</a></h1>

<h1 class="chapter-title">
    คำปรารภ
</h1>
  <div class="purport">

  
  ขบวนการคริชณะจิตสำนึกดำเนินไปภายใต้การกำกับดูแลของ ชรีละ รูพะ โกสวามี โกดียะ ไวชณะวะ หรือเบงกาลีไวชณะวะ ส่วนมากเป็นสาวกของ ชรี เชธันญะ มะฮาพระบํุ ซึ่งมี โกสวามี หกรูปแห่งวรินดาวะนะเป็นสาวกโดยตรง ดังนั้น ชรีละ นะโรททะมะ ดาสะ ทาคุระ ได้ขับร้อง
  
  </div>

  
  <div class="sans">
    <p> <em>รูพะ-ระกุนาทะ-พะเด ฮะ-อิเบ อาคุทิ<br />คะเบ ฮามะ บุจะบะ เส ยุกะละ-พีริทิ</em></p>
  </div>

  <div class="purport">

  “เมื่อมีความกระตือรือร้นในการเข้าใจวรรณกรรมที่เหล่าโกสวามีให้มา ตรงนี้ข้าพเจ้าจะสามารถเข้าใจภารกิจแห่งความรักทิพย์ของราดฺาและคริชณะ” ชรี เชธันญะ มะฮาพระบํุทรงปรากฏเพื่อให้พรแด่สังคมมนุษย์ด้วยศาสตร์แห่งคริชณะ กิจกรรมสูงสุดของคริชณะคือลีลาแห่งความรักสมรสที่มีต่อพวกโกปี ชรี เชธันญะ มะฮาพระบุํ ทรงปรากฏในอารมณ์ของ ชรีมะธี ราดฺาราณี ผู้เป็นเลิศในบรรดาโกปีทั้งหลาย ฉะนั้น การที่จะเข้าใจพระภารกิจของ ชรี เชธันญะ มะฮาพระบํุ และปฏิบัติตามรอยพระบาทของพระองค์นั้น เราต้องปฏิบัติตามรอยพระบาทของโกสวามีทั้งหกรูปคือ ชรี รูพะ, สะนาทะนะ, บัฺททะ ระกุนาทฺะ, ชรี จีวะ, โกพาละ บัฺททะ, และ ดาสะ ระกํุนาทฺะ อย่างจริงจัง
  
  </div>

  <div class="purport">

  ชรี รูพะ โกสวามี เป็นผู้นำของโกสวามีทั้งหมด เพื่อเป็นการนำทางพวกเราในการทำกิจกรรม ท่านได้ให้ <em>อุพะเดชอามริทะ (นำ้ทิพย์แห่งคำสอน)</em> เล่มนี้เพื่อให้เราปฏิบัติตาม เหมือนกับที่ ชรี เชธันญะ มะฮาพระบุํ ทรงให้แปดโศลกชื่อว่า <em>ชิคชาชทะคะ</em>. รูพะ โกสวามีก็ให้ <em>อุพะเดชอามริทะ</em> เพื่อเราอาจมาเป็นไวชณะวะผู้บริสุทธิ์
  
  </div>

  <div class="purport">

  
  ในภารกิจทิพย์ทั้งหมด หน้าที่ประการแรกคือต้องควบคุมจิตใจและประสาทสัมผัสของตนเอง นอกจากจะควบคุมจิตใจและประสาทสัมผัสของตนเองได้ มิฉะนั้น เราจะไม่สามารถเจริญก้าวหน้าในชีวิตทิพย์ ทุกคนภายในโลกวัตถุนี้หมกมุ่นอยู่ในระดับตัณหาและอวิชชา เราต้องพัฒนาตนเองให้มาอยู่ในระดับแห่งความดี หรือ <em>สัททวะ-กุณะ</em> โดยปฏิบัติตามคำสอนของ รูพะ โกสวามี จากนั้นทุกสิ่งทุกอย่างเกี่ยวกับการที่จะเจริญก้าวหน้าขึ้นไปจะเปิดเผยออกมา
  
  </div>

  <div class="purport">

  
  ความเจริญก้าวหน้าในคริชณะจิตสำนึกขึ้นอยู่กับท่าทีของผู้ปฏิบัติ ผู้ปฏิบัติในขบวน การคริชณะจิตสำนึกควรมาเป็นโกสวามีที่สมบูรณ์ โดยทั่วไป ไวชณะวะเรียกว่าเป็นโก สวามี ที่วรินดาวะนะ โกสวามีเป็นฉายาของเจ้าอาวาสทุกวัด ผู้ปรารถนามาเป็นสาวกที่สมบูรณ์ของคริชณะต้องมาเป็นโกสวามี คำว่าโก หมายความว่า “ประสาทสัมผัส” และคำว่าสวามี หมายความว่า “เจ้านาย” นอกจากเราสามารถควบคุมประสาทสัมผัสและจิตใจได้ มิฉะนั้น จะมาเป็นโกสวามีไม่ได้ การบรรลุถึงความสำเร็จสูงสุดในชีวิตคือการมาเป็นโกสวามี หลังจากนั้นก็มาเป็นสาวกผู้บริสุทธิ์ขององค์ภควาน เราต้องปฏิบัติตามคำสอนของ <em>อุพะเดชอามริทะ</em> ซึ่ง ชรีละ รูพะ โกสวามี ได้ให้หนังสือไว้อีกหลายเล่ม เช่น <em>บัคธิ-ระสามริทะ-สินดุ</em>, <em>วิดักดฺะ-มาดฺะวะ</em> และ <em>ละลิทะ-มาดฺะวะ</em> แต่ <em>อุพะเดชอามริทะ</em> เป็นคำสอนเบื้องต้นสำหรับสาวกนวกะ เราควรปฏิบัติตามคำสอนเหล่านี้อย่างเคร่งคัด เช่นนี้จะทำให้ชีวิตเราประสบความสำเร็จได้ง่ายขึ้น ฮะเร คริชณะ
  
  </div>


  <div style="text-align:right;">
    <img src="/img/spsignaturecr.png" style="max-width:50%;max-height:50%;opacity: 0.75;filter:alpha(opacity=75);"/>
  </div>
  <div style="text-align:right;">
    เอ.ซี. บัฺคธิเวดันธะ สวะมิ
  </div>
  <div class="purport" style="text-indent: 0em">
    วันที่ 20 กันยายน 1975<br />วิชวะรูพะ-มะโฮทสะวะ<br />คริชณะ-บะละรามะ มันดีระ<br />ระมะณะ-เรทิ<br />วรินดาวะนะ, อินเดีย
  </div>

<div class="col-12">
  <ul class="mini-pager mt-2 pb-4">
     <li class="pager-prev">
         <a id="left" class="btn" href="../">
             <i class="fa fa-chevron-left"></i>
               Previous
         </a>
      </li>
      <li class="pager-next">
         <a id="right" class="btn" href="../1">
            Next
            <i class="fa fa-chevron-right"></i>
         </a>
      </li>
   </ul>
</div>

<script src="/js/frame.js"></script>
</body>
</html>
