<!DOCTYPE html>

<html lang="th">
<head>
   <title>องค์ภควาน คริชณะ</title>




   <meta http-equiv="Content-Type" content="text/html; charset=utf-8"/>
   <meta name="viewport" content="width=device-width, initial-scale=1.0">
   <link rel="preconnect" href="https://fonts.googleapis.com" />
   <link rel="preconnect" href="https://fonts.gstatic.com" crossorigin />
   <!-- <link rel="stylesheet" type="text/css" href="https://bgthai.github.io/css/frame.css">-->
   <link rel="stylesheet" type="text/css" href="http://192.168.1.99/~stan/frames/frame-it.css">
   <link href="https://fonts.googleapis.com/css2?family=Trirong:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
   <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css">


<script src="/js/toggleDay.js"></script>
</head>
<body>
<div id="content" class="container first-container">


<h1 style="text-align:center;"><a href="../">องค์ภควาน คริชณะ</a></h1>
<h1 class="chapter-title">
สารจากจอร์จ ฮาร์ริสัน
</h1>
<div class="purport"> ทุกคนแสวงหาคริชณะ บางคนไม่รู้ตัว แต่ว่ากำลังแสวงหาอยู่ คริชณะคือองค์ภควาน แหล่งกำเนิดของสรรพสิ่ง ต้นเหตุของสรรพสิ่งที่เคยมี ที่มีอยู่ หรือที่จะมี</div>
<div class="purport"> องค์ภควานทรงไร้ขอบเขต มีพระนามมากมาย เช่น อัลละฮ-บุดดะ-ยะโฮวา-รามะ ทั้งหมดคือคริชณะ ทั้งหมดทรงเป็นหนึ่งเดียวกัน องค์ภควานมิใช่ว่าไร้รูปลักษณ์ บุคลิกภาพของพระองค์ทรงเป็นทั้งไร้รูปลักษณ์และมีรูปลักษณ์ ทรงเป็นบุคคลสูงสุด เป็นอมตะ มีความสุขเกษมสำราญ และเปี่ยมไปด้วยความรู้ ดังเช่นน้าหยดหนึ่งมีคุณสมบัติเหมือนน้ำในมหาสมุทร ดังนั้น จิตสำนึกของเรามีคุณสมบัติเหมือนจิตสำนึกขององค์ภควานเช่นเดียวกัน แต่จากการมาสำคัญตนผิดและยึดติดกับพลังงานวัตถุ (ร่างกายวัตถุ ความสุขทางประสาทสัมผัส ความเป็นเจ้าของวัตถุ อหังการ ฯลฯ) จิตสำนึกทิพย์แท้จริงของเรามีมลทิน เหมือนกระจกสกปรกไม่สามารถสะท้อนภาพที่ใสสะอาดได้ฉันใด</div>
<div class="purport"> จากหลายต่อหลายชาติที่เรามาคบหาคุ้นเคยกับสิ่งชั่วคราว คือร่างกายที่ไม่ถาวรนี้ ซึ่งเป็นถุงใส่กระดูกและเนื้อ มาสำคัญผิดคิดว่าเป็นตัวเราที่แท้จริง และเรายอมรับสภาวะที่ไม่ถาวรนี้ว่าเป็นคำตอบสุดท้าย</div>
<div class="purport"> จากหลายยุคหลายสมัย นักบุญผู้ยอดเยี่ยมได้พิสูจน์แล้วว่า ระดับจิตสำนึกแห่งองค์ภควานที่เป็นนิรันดรนี้ สามารถฟื้นฟูขึ้นมาได้ภายในดวงวิญญาณทั้งหมด วิญญาณแต่ละดวงมีความเป็นทิพย์</div>
<div class="purport"> คริชณะตรัสใน ภควัต-คีตา ว่า “มั่นคงอยู่ในตนเอง เป็นอิสระจากมลทินทางวัตถุทั้งปวง โยคีบรรลุถึงระดับสมบูรณ์สูงสุดแห่งความสุข โดยมาสัมผัสกับจิตสำนึกแห่งองค์ภควาน” (6,28)</div>
<div class="purport"> โยคะ (วิธีแบบวิทยาศาสตร์เพื่อรู้แจ้งองค์ภควานหรือตนเอง) เป็นวิธีการที่ทำให้จิตสำนึกของเราบริสุทธิ์ ยุติมลทินทั้งหลาย และมาถึงระดับแห่งความสมบูรณ์เต็มไปด้วยความรู้ และความปลื้มปีติสุข</div>
<div class="purport"> หากมีองค์ภควานข้าพเจ้าต้องการเห็นพระองค์ ไม่มีเหตุผลที่จะเชื่อในสิ่งที่มิได้พิสูจน์ คริชณะจิตสำนึกและการทำสมาธิเป็นวิธีที่เราสามารถบรรลุถึงการสำเหนียกองค์ภควานอย่างแท้จริง เราสามารถเห็น ฟัง และเล่นกับองค์ภควานจริง อาจฟังดูว่าหลุดโลก แต่พระองค์ทรงอยู่ตรงนี้ อยู่กับเราจริง</div>
<div class="purport"> มีโยคะหลายรูปแบบ เช่น ราจะ กยานะ ฮะทะ คริยะ คารมะ บัคธิ ซึ่งทั้งหมด ปรมาจารย์ของแต่ละวิธีได้เสนอไว้</div>
<div class="purport"> สวามี บัคธิเวดันธะ ดังที่ฉายาว่าเป็น (บัคธิ) ภักดี-โยคี ปฏิบัติตามวิถีแห่งการอุทิศตนเสียสละ ด้วยการรับใช้องค์ภควานผ่านแต่ละความคิด คำพูด และกิจกรรม และด้วยการร้องเพลงสวดภาวนาพระนามอันศักดิ์สิทธิ์ สาวกจะพัฒนาจิตสำนึกแห่งองค์ภควานอย่างรวดเร็วด้วยการร้องเพลงภาวนา</div>
<div class="r-verse-text">ฮะเร คริชณะ ฮะเร คริชณะ </div>
<div class="r-verse-text">คริชณะ คริชณะ ฮะเร ฮะเร</div>
<div class="r-verse-text">ฮะเร รามะ ฮะเร รามะ </div>
<div class="r-verse-text">รามะ รามะ ฮะเร ฮะเร</div>
<div class="purport">เราจะบรรลุถึงคริชณะจิตสำนึกอย่างเลี่ยงไม่ได้ (พิสูจน์ขนมด้วยการรับประทาน!)</div>
<div class="purport"> ข้าพเจ้าขอให้ท่านฉวยประโยชน์จากหนังสือ “องค์ภควาน คริชณะ” เล่มนี้ และทำความเข้าใจ พร้อมขอให้ท่านนัดหมายเพื่อพบกับองค์ภควานของท่าน ณ บัดนี้โดยผ่านทางวิธีโยคะ (ร่วมกัน) เพื่อเสรีภาพแห่งตน และโปรดให้โอกาสแด่สันติภาพ</div> 
  <div style="text-align:center;">

    <img src="/img/ghsignature.png" style="max-width:50%;max-height:50%;opacity: 0.75;filter:alpha(opacity=75);"/>

  </div>

<div class="col-12">
  <ul class="mini-pager mt-2 pb-4">
     <li class="pager-prev">
         <a id="left" class="btn" href="../dedication/">
             <i class="fa fa-chevron-left"></i>
               Previous
         </a>
      </li>
      <li class="pager-next">
         <a id="right" class="btn" href="../preface/">
            Next
            <i class="fa fa-chevron-right"></i>
         </a>
      </li>
   </ul>
</div>

<script src="/js/frame.js"></script>
</body>
</html>
