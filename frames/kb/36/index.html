<!DOCTYPE html>

<html lang="th">
<head>
   <title>องค์ภควาน คริชณะ</title>




   <meta http-equiv="Content-Type" content="text/html; charset=utf-8"/>
   <meta name="viewport" content="width=device-width, initial-scale=1.0">
   <link rel="preconnect" href="https://fonts.googleapis.com" />
   <link rel="preconnect" href="https://fonts.gstatic.com" crossorigin />
   <link href="https://fonts.googleapis.com/css2?family=Noto+Serif+Devanagari:wght@100..900&display=swap" rel="stylesheet">
   <link rel="stylesheet" type="text/css" href="https://bgthai.github.io/css/frame-it.css">
   <!--<link rel="stylesheet" type="text/css" href="http://192.168.1.99/~stan/frames/frame-it.css">-->
   <link href="https://fonts.googleapis.com/css2?family=Trirong:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
   <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css">


<script src="/js/toggleDayFrame.js" defer></script>
</head>
<body>
<div id="content" class="container first-container">

<div class="toggle">
<i id="day" class="fa fa-moon-o" onclick="toggleDay()"></i>
</div>





<h1 style="text-align:center;"><a href="../">องค์ภควาน คริชณะ</a></h1>
<h1 class="chapter-title">
บทที่ 36
</h1>
<h1 class="chapter-title">สังหารมารเคชีและวโยมาสุระ</h1>
<div class="purport"> เมื่อได้รับคำสั่งจากคัมสะ มารเคชีมาในรูปม้าที่น่ากลัว เข้าไปในบริเวณวรินดาวะนะ แผงที่คอของมันปลิวว่อน มันใช้ขาขุดคุ้ยดิน เริ่มส่งเสียงร้องดังลั่นทำให้ทั่วทั้งโลกตกใจกลัว คริชณะทรงเห็นว่ามารทำให้ชาววรินดาวะนะตกใจจากการส่งเสียงร้อง หางของมันหมุนขึ้นไปบนท้องฟ้าเหมือนเมฆก้อนใหญ่ คริชณะเข้าใจว่า เจ้าม้ามาท้าทายให้ไปสู้กัน องค์ภควานทรงรับคำท้า ไปยืนต่อหน้ามารเคชี ขณะที่เรียกมันมาสู้ เจ้าม้าเริ่มย่างก้าวเข้าหาคริชณะ ทำเสียงน่ากลัวเหมือนสิงโตคำราม เคชีพุ่งเข้าหาองค์ภควานด้วยความเร็วมาก พยายามเหยียบด้วยขาที่แข็งแรงทรงพลังและแกร่งเหมือนหิน อย่างไรก็ดี คริชณะคว้าขาทำให้มันงง ด้วยความโกรธเล็กน้อยคริชณะเคลื่อนไปรอบๆม้าอย่างคล่องแคล่วว่องไว หลังจากเคลื่อนไปหลายรอบ คริชณะเหวี่ยงมันไปไกลประมาณหนึ่งร้อยหลา เหมือนพญาครุฑเหวี่ยงงูตัวใหญ่ เมื่อถูกคริชณะเหวี่ยงไปเจ้าม้าล้มลงสลบในทันที หลังจากนั้นเล็กน้อยมันกลับฟื้นขึ้นมาใหม่ ด้วยความโกรธและพลังอันมหาศาลมันพุ่งเข้าใส่คริชณะอีกครั้ง คราวนี้มันอ้าปาก ทันทีที่เคชีมาถึง คริชณะยัดมือซ้ายเข้าไปในปากของเจ้าม้า มันรู้สึกเจ็บปวดมากจากมือของคริชณะ เจ้าม้ามีความรู้สึกร้อนเหมือนท่อนเหล็กเผาไฟ ทันใดนั้น ฟันของมันหลุดออกมา มือของคริชณะภายในปากม้าขยายขึ้น คอของเคชีสำลัก ขณะที่เจ้าม้ายักษ์สำลักเหงื่อไหลท่วมตัว มันเริ่มดีดขาไปทั่ว พอลมหายใจเฮือกสุดท้ายมาถึง ลูกนัยน์ตาของมันถลนออกมาจากเบ้า ถ่ายอุจจาระและปัสสาวะพร้อมกัน ดังนั้น พลังแห่งชีวิตของมันสิ้นสุดลง เมื่อเจ้าม้าตายปากของมันอ่อนแรงลง คริชณะจึงดึงแขนออกมาได้โดยง่าย ไม่รู้สึกแปลกใจที่มารเคชีถูกสังหารง่ายดาย เหล่าเทวดารู้สึกประหลาดใจ ด้วยความชื่นชมยินดีอย่างใหญ่หลวง เทวดาถวายการต้อนรับคริชณะด้วยการโปรยดอกไม้ลงมา</div>
<div class="purport"> หลังจากเหตุการณ์นี้ นาระดะ มุนิ ผู้ยอดเยี่ยมที่สุดในบรรดาสาวกทั้งหลายมาพบคริชณะในที่ลับ พูดกับคริชณะว่า “องค์ภควาน คริชณะ ที่รักของข้า พระองค์ทรงเป็นดวงวิญญาณสูงสุดผู้ไร้ขอบเขต เป็นผู้ควบคุมสูงสุดของพลังอำนาจเร้นลับทั้งปวง ทรงเป็นเจ้าแห่งจักรวาลทั้งหลาย องค์ภควานผู้แพร่กระจายไปทั่ว พระองค์คือสถานที่พักพิงของปรากฏการณ์แห่งจักรวาล เป็นพระอาจารย์ของสาวกและองค์ภควานของทุกชีวิต องค์ภควานที่รัก ในฐานะที่เป็นอภิวิญญาณของมวลชีวิตทรงหลบซ่อนอยู่ภายในหัวใจของพวกเขา เหมือนไฟที่หลบซ่อนอยู่ภายในเชื้อเพลิงทุกชิ้น ทรงเป็นพยานแห่งกิจกรรมของปวงชีวิต เป็นผู้ควบคุมสูงสุดภายในหัวใจของพวกเขา ทรงเป็นผู้ที่มีความพอเพียงอยู่ในตัว ก่อนการสร้างพระองค์ทรงปรากฏ และด้วยพลังอำนาจของพระองค์ทรงสร้างจักรวาลวัตถุตามแผนทั้งหมดโดยสมบูรณ์ โลกวัตถุนี้สร้างขึ้นด้วยการผสมผสานของระดับต่างๆแห่งธรรมชาติ พระองค์ทรงเป็นผู้ดำรงรักษา และทำลาย แม้มิได้รับผลกระทบจากกิจกรรมทั้งหลายเหล่านี้ ทรงเป็นผู้ควบคุมสูงสุดนิรันดร องค์ภควานที่รักของข้า เสด็จลงมาบนโลกนี้เพื่อสังหารผู้ที่อ้างตนเองว่าเป็นกษัตริย์ แต่แท้จริงเป็นมาร คนหลอกลวงเหล่านี้โกงประชาชนในคราบของเจ้าชาย ทรงเสด็จลงมาเพื่อสนองคำดำรัสของพระองค์ว่า เสด็จมาในโลกวัตถุนี้เพื่อปกป้องหลักธรรมแห่งศาสนา และทำลายคนชั่วที่ไม่พึงปรารถนา องค์ภควานที่รักของข้า ฉะนั้น ข้าแน่ใจว่าวันมะรืนนี้ข้าจะได้เห็นมาร เช่น ชาณูระ มุชทิคะ และนักมวยปล้ำอื่นๆ พร้อมทั้งช้าง รวมทั้งตัวคัมสะเองจะถูกสังหาร และข้าจะดูด้วยสายตาของข้าเอง หลังจากนี้หวังว่าข้าจะสามารถเห็นการสังหารมารตัวอื่นๆ เช่น สังคะ ยะวะนะ มุระ และ นะระคาสุระ จะเห็นว่าพระองค์นำเอาดอกปาริชาติ (พาริจาทะ) มาจากสวรรค์ได้อย่างไร และปราบเจ้าแห่งสวรรค์ด้วยพระองค์เองอย่างไร</div>
<div class="purport"> นาระดะ มุนิ กล่าวต่อ “องค์ภควานที่รักของข้า จากนั้นข้าจะเห็นการสมรสกับเจ้าหญิง ธิดากษัตริย์ผู้กล้าหาญต่างๆ โดยจ่ายราคาแห่งพลังของคชัทริยะ อย่างไร” (เมื่อใดที่คชัทริยะปรารถนาสมรสกับเจ้าหญิงที่สวยงามและมีคุณสมบัติดีเป็นธิดากษัตริย์ผู้ยิ่งใหญ่ ต้องสู้กับคู่ต่อสู้และได้รับชัยชนะจึงได้เจ้าหญิงไปครอง)</div>
<div class="purport"> “ข้าจะเห็นว่าทรงช่วยกษัตริย์นริกะจากสภาวะนรกอย่างไร” นาระดะ มุนิ กล่าวต่อ “พระองค์ทรงแสดงบทบาทเหล่านี้ที่ดวาระคา ข้าจะเห็นว่าได้มเหสีและอัญมณีสยะมันทะคะ และช่วยบุตรของพราหมณ์จากความตายหลังจากถูกส่งไปยังดาวเคราะห์ดวงอื่นได้อย่างไร หลังจากนี้ จะเห็นพระองค์สังหารมารพะอุณดระคะ และเผาอาณาจักรของเคชีเป็นจุณอย่างไร จะเห็นพระองค์สังหารกษัตริย์แห่งเชดิ และดันทะวะคระในสงครามอันยิ่งใหญ่ ในนามของ มะฮาราจะ ยุดิชทิระ อย่างไร นอกจากนั้น จะเห็นลีลาอันกล้าหาญต่างๆมากมายขณะประทับอยู่ที่ดวาระคา ลีลาที่ทรงแสดงเหล่านี้จะทำให้นักกวีผู้ยอดเยี่ยมแซ่ซ้องสรรเสริญพระองค์ตลอดเวลา และที่สมรภูมิคุรุเชทระจะทรงมีส่วนเป็นสารถีของสหายอารจุนะ ในฐานะเป็นอวตารแห่งความตายที่มองไม่เห็นคือกาลเวลาอมตะ จะกำจัดคู่ปรปักษ์ทั้งหลายที่ชุมนุมกันอยู่ ณ ที่นั้น ข้าจะเห็นกองกำลังทหารจำนวนมหาศาลถูกสังหารในสมรภูมิ โอ้ องค์ภควาน ขอให้ข้าแสดงความเคารพแทบพระบาทรูปดอกบัว พระองค์ทรงสถิตอย่างสมบูรณ์ในระดับทิพย์ ในความรู้ และความปลื้มปีติสุขอย่างบริบูรณ์ ทรงมีความสมบูรณ์ในตัวเอง อยู่เหนือความปรารถนาทั้งปวง ด้วยการแสดงพลังอำนาจเบื้องสูง พระองค์ทรงจัดตั้งอิทธิพลของมายา พลังอำนาจอันหาที่สุดมิได้ของพระองค์ที่ไม่มีผู้ใดวัดได้ องค์ภควานที่รักของข้า เป็นผู้ควบคุมสูงสุด ทรงอยู่ภายใต้พลังอำนาจเบื้องสูงของพระองค์ และเป็นสิ่งเหลวไหลที่คิดว่าทรงขึ้นอยู่กับการสร้างของพระองค์</div>
<div class="purport"> “พระองค์ประสูติในราชวงศ์ยะดุหรือราชวงศ์วริชณิ เสด็จลงมาบนโลกในรูปลักษณ์เดิมแห่งความรู้ และปลื้มปีติสุขนิรันดร เป็นลีลาของพระองค์ ไม่ขึ้นอยู่กับสิ่งใดทั้งสิ้นนอกจากตัวพระองค์เอง ฉะนั้น ข้าขอถวายความเคารพแทบเบื้องพระบาทรูปดอกบัวของพระองค์”</div>
<div class="purport"> นาระดะ มุนิ ปรารถนาจะให้ประทับใจผู้คนโดยทั่วไปว่า คริชณะทรงมีอิสระเสรีโดยสมบูรณ์ในลีลาของพระองค์ เช่น การปรากฏในครอบครัวของยะดุหรือความสัมพันธ์ฉันมิตรกับอารจุนะ ไม่จำเป็นสำหรับพระองค์ที่จะต้องทำเพื่อความความสุขกับผลกรรมเหล่านี้ ทั้งหมดเป็นการแสดง แต่สำหรับพวกเราสิ่งเหล่านี้เป็นความจริงและเป็นรูปธรรมโดยแท้จริง</div>
<div class="purport"> หลังจากถวายความเคารพแด่ องค์ภควาน คริชณะแล้ว นาระดะ มุนิ ขออนุญาตลาจากไป หลังจากสังหารมารเคชีแล้ว คริชณะกลับไปเลี้ยงโคกับเพื่อนๆในป่าประหนึ่งว่าไม่มีอะไรเกิดขึ้น ดังนั้น คริชณะทรงแสดงลีลาทิพย์์ที่วรินดาวะนะกับเพื่อนๆ เด็กเลี้ยงโค และพวกโกปี บางครั้งแสดงพลังอำนาจพิเศษแห่งองค์ภควานด้วยการสังหารมารที่มาในรูปแบบต่างๆ</div>
<div class="purport"> ตอนสายของวันนั้น คริชณะไปเล่นกับเพื่อนเด็กเลี้ยงวัวที่บนยอดเขาโกวารดะนะ เลียนแบบการเล่นขโมยและตำรวจ เด็กบางคนเป็นตำรวจ บางคนเป็นขโมย บางคนเป็นแกะ ขณะที่มีความสุขกับลีลาตามประสาเด็ก มารชื่อ วโยมาสุระ “มารบินอยู่บนท้องฟ้า” ปรากฏกายขึ้น มันเป็นบุตรของมารร้ายอีกตนหนึ่งชื่อ มะยะ มารเหล่านี้สามารถแสดงมายากลอัศจรรย์ วโยมาสุระปลอมเป็นเด็กเลี้ยงวัวเล่นเป็นขโมย ขโมยเด็กชายไปหลายคนที่เล่นเป็นแกะ มันค่อยๆ ขโมยไปทีละคนจนเด็กเกือบทั้งหมดถูกขโมยไป จับเข้าไปไว้ในถ้ำบนภูเขาและปิดปากถ้ำด้วยก้อนหิน คริชณะทรงเข้าใจกลอุบายของมารที่กำลังแสดงอยู่ ดังนั้น ทรงจับมันเหมือนสิงโตจับแกะ มารพยายามขยายตัวมันให้เหมือนกับภูเขาและหนีการจับกุม แต่คริชณะไม่ปล่อยให้มันเล็ดลอดไปจากเงื้อมมือ เหวี่ยงมันลงบนพื้นด้วยพลังอันมหาศาล สังหารมันเหมือนสัตว์ที่ถูกฆ่าในโรงฆ่าสัตว์ พอสังหารมารวโยมาสุระแล้ว คริชณะปล่อยพวกเพื่อนๆ ทั้งหมดจากถำ้บนเขา จากนั้น พวกเพื่อนๆ และเหล่าเทวดาสรรเสริญลีลาอันน่าอัศจรรย์ของคริชณะ คริชณะกลับไปวรินดาวะนะพร้อมกับฝูงโคและเพื่อนๆ</div>
<div class="p-end">
ดังนั้น ขอจบคำอธิบายโดยบัคธิเวดันธะ หนังสือ “องค์ภควาน คริชณะ”<br />
บทที่สามสิบหก “สังหารมารเคชี และวโยมาสุระ”<br />

</div>
<div class="col-12">
  <ul class="mini-pager mt-2 pb-4">
     <li class="pager-prev">
         <a id="left" class="btn" href="../35/">
             <i class="fa fa-chevron-left"></i>
               Previous
         </a>
      </li>
      <li class="pager-next">
         <a id="right" class="btn" href="../37/">
            Next
            <i class="fa fa-chevron-right"></i>
         </a>
      </li>
   </ul>
</div>

<script src="/js/frame.js"></script>
</body>
</html>
