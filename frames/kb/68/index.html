<!DOCTYPE html>

<html lang="th">
<head>
   <title>องค์ภควาน คริชณะ</title>




   <meta http-equiv="Content-Type" content="text/html; charset=utf-8"/>
   <meta name="viewport" content="width=device-width, initial-scale=1.0">
   <link rel="preconnect" href="https://fonts.googleapis.com" />
   <link rel="preconnect" href="https://fonts.gstatic.com" crossorigin />
   <link rel="stylesheet" type="text/css" href="https://bgthai.github.io/css/frame-it.css">
   <!--<link rel="stylesheet" type="text/css" href="http://192.168.1.99/~stan/frames/frame-it.css">-->
   <link href="https://fonts.googleapis.com/css2?family=Trirong:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
   <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css">


<script src="/js/toggleDay.js"></script>
</head>
<body>
<div id="content" class="container first-container">


<h1 style="text-align:center;"><a href="../">องค์ภควาน คริชณะ</a></h1>
<h1 class="chapter-title">
บทที่ 68
</h1>
<h1 class="chapter-title">ปราชญ์ผู้ยอดเยี่ยม นาระดะ</h1>
<div class="purport">เยี่ยมวังต่างๆ ของคริชณะ</div>
<div class="purport"> ปราชญ์ผู้ยอดเยี่ยมนาระดะได้ยินว่า องค์ภควาน คริชณะ ทรงสมรสกับมเหสี 16,000 องค์ หลังจากที่ได้สังหารมาร นะระคาสุระ บางครั้งเรียก โบมาสุระ นาระดะรู้สึกอัศจรรย์ใจที่คริชณะทรงแบ่งภาคของพระองค์มาเป็น 16,000 รูป และสมรสกับมเหสีทั้งหมดพร้อมๆกันในราชวังต่างๆ ความที่อยากรู้ว่าคริชณะบริหารภารกิจภายในวังกับมเหสีมากมายเช่นนี้อย่างไร นาระดะปรารถนาจะเห็นลีลาเหล่านี้จึงมาเยี่ยมตามวังต่างๆของคริชณะ พอมาถึงดวาระคาพบว่าสวนไม้ดอกและสวนสาธารณะเต็มไปด้วยดอกไม้อันหลากหลายที่มีสีสันต่างๆกัน สวนผลไม้เต็มไปด้วยผลไม้นานาชนิด นกสวยงามส่งเสียงกันอย่างรื่นรมย์ นกยูงเต้นรำอย่างร่าเริง มีสระน้าที่เต็มไปด้วยดอกบัวสีฟ้าและสีแดง บางสระเต็มไปด้วยดอกลิลลี่ชนิดต่างๆ ทะเลสาบเต็มไปด้วยหงส์และนกกระเรียนที่สวยงามส่งเสียงไปทั่ว ในเมืองมีราชวังใหญ่ๆ 900,000 แห่งที่สร้างมาจากหินอ่อนชั้นดี ประตูทำมาจากเงิน เสาภายในบ้านและราชวังประดับด้วยอัญมณี เช่น หินดำที่ใช้ทดลองความบริสุทธิ์ของเนื้อทองคำ ทับทิม และมรกต พื้นบ้านส่องแสงเจิดจรัสอย่างงดงาม ตามถนนหนทาง ตรอกซอกซอย สี่แยก และตลาดประดับสวยงามมาก ทั่วทั้งเมืองเต็มไปด้วยบ้านที่อยู่อาศัย สถานที่ประชุม และวัดวาอาราม ทั้งหมดมีความสวยงามทางสถาปัตยกรรมที่แตกต่างกัน เมื่อรวมกันเข้าทำให้เมืองดวาระคามีความเจิดจรัสมาก ถนนสายใหญ่ สี่แยก ตรอก ซอย และธรณีประตูของทุกบ้านสะอาดมาก ทางเดินทั้งสองข้างมีพุ่มไม้ แต่ละช่วงจะมีต้นไม้ใหญ่ที่ให้ร่มเงาถนน เพื่อแสงแดดจะได้ไม่รบกวนคนที่กำลังเดิน</div>
<div class="purport"> ภายในเมืองดวาระคาที่สวยสดงดงามนี้ องค์ภควาน คริชณะ ทรงมีที่พักมากมาย กษัตริย์และเจ้าชายผู้ยิ่งใหญ่ในโลกมากมายทรงมาเยี่ยมเยียนราชวังเพื่อบูชาคริชณะเป็นประจำ วิศวกรของเทวดา วิชวะคารมา เป็นผู้วางแผนสถาปัตยกรรมด้วยพระองค์เองในการสร้างวังต่างๆแสดงให้เห็นถึงภูมิปัญญาและความเป็นอัจฉริยะ ที่พำนักอาศัยมีมากกว่า 16,000 แห่ง ราชินีแต่ละองค์ของคริชณะประทับอยู่องค์ละวัง ปราชญ์ผู้ยอดเยี่ยมนาระดะเข้าไปในวังหนึ่ง พบว่าเสาทำด้วยหินปะการัง เพดานประดับด้วยอัญมณี กำแพงรวมทั้งเส้นโค้งระหว่างเสาส่องแสงเจิดจรัสเนื่องจากประดับด้วยทับทิมชนิดต่างๆ ทั่วทั้งราชวังมีโคมไฟระย้ามากมาย ประดับด้วยสายรุ้งไข่มุกซึ่งวิชวะคารมาเป็นผู้สร้าง เก้าอี้และเครื่องตกแต่งทำมาจากงาช้างประดับด้วยทองคำและเพชร โคมไฟอัญมณีขจัดความมืดภายในวัง มีธูปและกำยานที่จุดไว้มากมายส่งกลิ่นหอมอบอวลออกมาทางหน้าต่าง นกยูงนั่งอยู่บนบันได หลงผิดคิดว่าควันธูปเป็นก้อนเมฆ จึงเต้นรำด้วยความร่าเริงยินดี มีนางสนมอยู่มากมาย ทั้งหมดประดับด้วยสร้อยคอและข้อเท้าทองคำ สวมส่าหรีสวยสดงดงาม มีชายรับใช้มากมายแต่งตัวด้วยเสื้อคลุมและผ้าโพกผมสง่างามพร้อมทั้งต่างหูอัญมณี สวยงามกันปานนี้ ทั้งหมดปฏิบัติภารกิจหน้าที่รับใช้ต่างๆ นานาภายในราชวัง</div>
<div class="purport"> นาระดะพบว่า องค์ภควาน คริชณะ ทรงนั่งอยู่กับรุคมิณีเดวีมเหสีของวังนี้ซึ่งกำลังถือด้ามแส้จามรี แม้จะมีคนรับใช้หลายพันคนที่มีทั้งความงามและคุณสมบัติพอๆกัน พร้อมทั้งอายุรุ่นราวคราวเดียวกันรุคมิณีเดวียังพัดคริชณะด้วยพระนางเอง คริชณะคือองค์ภควานบุคลิกภาพสูงสุดแห่งพระเจ้าผู้ที่นาระดะบูชา ถึงกระนั้นเมื่อคริชณะเห็นนาระดะเข้ามาในวัง ทรงลงมาจากเตียงของรุคมิณีทันที และยืนขึ้นต้อนรับให้เกียรตินาระดะ คริชณะทรงเป็นครูของโลก เพื่อสอนทุกคนว่าควรเคารพนักบุญ เช่น นาระดะ มุนิ อย่างไร คริชณะก้มลงให้มงกุฏแตะที่พื้น ไม่เพียงแต่ก้มลงเท่านั้น แต่ยังทรงแตะเท้าของนาระดะด้วยมือพนม เชิญให้นาระดะนั่งบนเก้าอี้ของพระองค์ คริชณะทรงเป็นองค์ภควานที่สาวกบูชา ทรงเป็นพระอาจารย์ทิพย์ที่ได้รับการบูชาสูงสุดจากทุกๆคน แม่น้าคงคาที่ไหลผ่านพระบาทรูปดอกบัวของพระองค์ทำให้ทั่วทั้งสามโลกบริสุทธิ์ พราหมณ์ผู้ทรงคุณวุฒิทั้งหมดบูชาพระองค์ ดังนั้น คริชณะทรงมีอีกพระนามหนึ่งว่า บระฮมันยะ-เดวะ </div>
<div class="purport"> บระฮมันยะ หมายความว่าผู้มีคุณสมบัติพราหมณ์โดยสมบูรณ์ ซึ่งมีดังต่อไปนี้คือ สัจจะ ควบคุมตนเองได้ บริสุทธิ์ ควบคุมประสาทสัมผัสได้ เรียบง่าย เปี่ยมด้วยความรู้ที่นำมาปฏิบัติได้ และอุทิศตนเสียสละรับใช้ คริชณะทรงมีคุณสมบัติทั้งหลายเหล่านี้ด้วยพระองค์เอง และทรงได้รับการบูชาจากบุคคลผู้มีคุณสมบัติเหล่านี้เช่นกัน มีพระนามของคริชณะเป็นพันๆ และล้านๆ พระนาม วิชณุ-สะฮัสระ-นามะ พระนามทั้งหมดได้รับมาจากคุณสมบัติทิพย์ของพระองค์ </div>
<div class="purport"> องค์ภควาน คริชณะ ที่ดวาระคารื่นเริงอยู่กับลีลาความเป็นมนุษย์โดยสมบูรณ์ ฉะนั้น เมื่อทรงล้างเท้าของนักปราชญ์นาระดะ แล้วเอาน้ามาประพรมบนศีรษะของพระองค์เอง นาระดะมิได้ห้ามปราม ทราบดีว่าองค์ภควานทรงทำเช่นนี้เพื่อสอนทุกคนว่าควรเคารพนักบุญอย่างไร องค์ภควาน คริชณะ ทรงเป็นพระนารายณ์องค์เดิม สหายนิรันดรของมวลชีวิต ทรงบูชานักปราชญ์นาระดะตามหลักธรรมพระเวท ต้อนรับท่านด้วยคำพูดที่หวานชื่นดั่งน้าทิพย์ พระองค์ทรงเรียกนาระดะว่าภควาน หรือผู้ที่มีความเพียงพออยู่ในตัว มีความรู้ทั้งหมด ความเสียสละ พลังอำนาจ ชื่อเสียง ความงาม และความมั่งคั่งที่คล้ายคลึงกันนี้ พระองค์ทรงถามนาระดะโดยเฉพาะว่า “จะให้ข้ารับใช้อะไรท่านได้บ้าง?”</div>
<div class="purport"> นาระดะตอบว่า “องค์ภควานที่รักของข้า พฤติกรรมเช่นนี้ของพระองค์ ไม่เป็นที่น่าแปลกใจเลย เพราะว่าทรงเป็นองค์ภควาน เจ้านายของเผ่าพันธุ์สิ่งมีชีวิตทั้งหมด ทรงเป็นสหายสูงสุดของมวลชีวิต ในขณะเดียวกันก็ทรงเป็นผู้ลงโทษสูงสุดของคนชั่วและคนอิจฉา ข้าทราบว่าพระองค์เสด็จลงมาบนโลกนี้เพื่อค้าจุนทั่วทั้งจักรวาลให้พอเหมาะพอดี ดังนั้น การปรากฏของพระองค์มิได้ถูกบังคับจากผู้ใด แต่มาจากความปรารถนาอันหวานชื่นของพระองค์เองเท่านั้น ทรงตกลงที่จะปรากฏและไม่ปรากฏ เป็นโชคอันมหาศาลของข้าที่ได้เห็นพระบาทรูปดอกบัวของพระองค์ในวันนี้ ผู้ใดยึดมั่นต่อพระบาทรูปดอกบัวของพระองค์จะพัฒนาไปสู่สถานภาพสูงสุดแห่งความเป็นกลาง และไร้มลทินจากระดับต่างๆ แห่งธรรมชาติวัตถุ องค์ภควานของข้า พระองค์ทรงไร้ขอบเขตจำกัด ไร้ขีดจำกัดในความมั่งคั่ง เทวดาผู้ยิ่งใหญ่ เช่น พระพรหม และพระศิวะ จะยุ่งอยู่เสมอเพื่อให้พระองค์ประทับอยู่ภายในหัวใจด้วยการทำสมาธิอยู่ที่พระองค์ พันธวิญญาณปัจจุบันนี้ถูกจับให้อยู่ภายในเหวมืดแห่งความเป็นอยู่ทางวัตถุ สามารถออกจากกรงขังนิรันดรนี้ด้วยการยอมรับเอาพระบาทรูปดอกบัวของพระองค์เท่านั้น ฉะนั้น ทรงเป็นที่พึ่งเดียวของพันธวิญญาณทั้งหมด องค์ภควานที่รัก ทรงมีพระเมตตามากที่ถามว่า จะทำอะไรให้ข้าได้บ้าง? ในการตอบคำถามนี้ ขอเพียงให้ข้าไม่ลืมพระบาทรูปดอกบัวไม่ว่าอยู่ที่ไหนและเวลาใด ขอภาวนาให้ข้าอาจได้รับอนุญาตให้ระลึกถึงพระบาทรูปดอกบัวของพระองค์ตลอดเวลานิรันดร”</div>
<div class="purport"> พรที่นักปราชญ์นาระดะขอจากองค์ภควาน เป็นบทมนต์อันล้าเลิศของสาวก</div>
<div class="purport">ผู้บริสุทธิ์ทั้งหมด สาวกผู้บริสุทธิ์จะไม่ขอพรใดๆ จากองค์ภควานไม่ว่าเป็นวัตถุหรือทิพย์ แต่บทสวดมนต์คือขอให้ไม่มีวันลืมพระบาทรูปดอกบัวของพระองค์ไม่ว่าในสภาวะชีวิตเช่นไร สาวกผู้บริสุทธิ์ไม่สนใจว่าจะถูกจับให้อยู่บนสวรรค์หรือในนรก ท่านมีความพึงพอใจทุกหนทุกแห่ง หากสามารถระลึกถึงพระบาทรูปดอกบัวของ องค์ภควานตลอดเวลา องค์เชธันญะทรงสอนวิธีการเดียวกันนี้ในบทมนต์ ชิคชาสทะคะ ที่กล่าวโดยชัดเจนว่าปรารถนาเพียงสิ่งเดียวคือ ขอให้ได้อุทิศตนเสียสละรับใช้ทุกๆ ชาติไป สาวกผู้บริสุทธิ์ไม่ปรารถนาแม้จะหยุดการเกิดและตายซ้าซาก ไม่สำคัญว่าจะเกิดกี่ครั้งในเผ่าพันธุ์ชีวิตต่างๆ ความใฝ่ฝันเพียงสิ่งเดียวคือ ให้ไม่ลืมพระบาทรูปดอกบัวของคริชณะไม่ว่าในสภาวะชีวิตเช่นไร</div>
<div class="purport"> หลังออกมาจากวังของรุคมิณีแล้ว นาระดะจีปรารถนาเห็นกิจกรรมของพลังงานเบื้องสูงของคริชณะโยกะมายา จึงเข้าไปในอีกวังหนึ่งของราชินีอีกองค์ ณ ที่นี้ เห็นคริชณะกำลังเล่นหมากรุกอยู่กับมเหสีที่รักและอุดดะวะ องค์ภควาน ทรงยืนขึ้นจากที่นั่งทันที และเชิญ นาระดะ มุนิ ให้นั่งบนที่นั่งของพระองค์ อีกครั้งที่องค์ภควานทรงบูชานาระดะด้วยสิ่งของต่างๆ มากเท่ากับที่ได้ต้อนรับนาระดะที่วังของ รุคมิณี หลังจากบูชานาระดะอย่างเหมาะสมแล้ว คริชณะปฏิบัติองค์ประหนึ่งไม่ทราบว่าอะไรได้เกิดขึ้นที่วังของรุคมิณี ดังนั้น ทรงตรัสต่อนาระดะว่า “นักปราชญ์ที่รัก เมื่อพระบริสุทธิคุณมาที่นี่ ท่านมีความเต็มเปี่ยมอยู่ในตนเอง แม้เราเป็นคฤหัสถ์ซึ่งมีความต้องการอยู่เสมอ ท่านไม่จำเป็นต้องให้ใครช่วย เพราะมีความพึงพอใจอยู่ในตัว ภายใต้สถานการณ์เช่นนี้ เราจะถวายการรับใช้ท่านได้อย่างไร? และเราจะถวายอะไรให้ท่านได้บ้าง? เนื่องจากพระบริสุทธิคุณเป็นพราหมณ์จึงเป็นหน้าที่ของเราที่ต้องถวายบางสิ่งบางอย่างที่เป็นไปได้ ยินดีรับคำสั่งจากท่าน ข้าจะทำอะไรให้ท่านได้บ้าง?”</div>
<div class="purport"> นาระดะจีทราบทุกสิ่งทุกอย่างเกี่ยวกับลีลาขององค์ภควาน ดังนั้น โดยไม่พูดอะไรต่อ ได้ออกจากวังไปอย่างเงียบๆ ด้วยความอัศจรรย์ใจในกิจกรรมของพระองค์ จากนั้นเข้าไปในอีกวังหนึ่ง คราวนี้นาระดะจีเห็นคริชณะทำตัวเหมือนกับบิดาที่รักเด็ก เล่นอยู่กับโอรสตัวน้อย จากนั้น ท่านเข้าไปอีกวังหนึ่ง พบว่าคริชณะกำลังเตรียมตัวไปอาบน้า เช่นนี้นักบุญนาระดะเข้าไปในแต่ละวังเป็นจำนวนหนึ่งหมื่นหกพันวังของราชินี ในแต่ละวังท่านพบว่าคริชณะแสดงลีลาไม่เหมือนกัน </div>
<div class="purport"> ณ ที่หนึ่ง พบว่าคริชณะกำลังถวายพิธีบูชาต่อบรรพชน ปฏิบัติพิธีบวงสรวงที่พระเวทสอนไว้สำหรับคฤหัสถ์ ในอีกวังหนึ่ง คริชณะกำลังปฏิบัติพิธีบูชา พันชะ-ยะกยะ เป็นพิธีบังคับสำหรับคฤหัสถ์ ยะกยะ นี้มีอีกชื่อหนึ่งว่า พันชะ-สูนา ด้วยรู้หรือไม่รู้ทุกคนโดยเฉพาะคฤหัสถ์ทำบาปห้าประการ เมื่อรับน้ามาจากเหยือก เราฆ่าจุลินทรีย์มากมายในนั้น ลักษณะเดียวกัน เมื่อใช้โม่หรือทานอาหาร เราฆ่าจุลินทรีย์มากมาย เมื่อกวาดบ้านหรือจุดไฟเราฆ่าจุลินทรีย์อีกมากมาย และเมื่อเดินอยู่บนถนนเราฆ่ามดและแมลงอื่นๆ อีกมากมาย ด้วยความรู้หรือไม่รู้ในกิจกรรมอันหลากหลายทั้งหมด เราได้ฆ่า ฉะนั้น จึงเป็นหน้าที่ทางศาสนาสำหรับคฤหัสถ์ทุกคนที่ต้องปฏิบัติพิธีบูชา พันชะ-สูนา เพื่อกำจัดผลบาปเหล่านี้ของตน</div>
<div class="purport"> ในที่หนึ่ง ท่านพบว่าคริชณะกำลังเลี้ยงอาหารแด่พราหมณ์ หลังจากปฏิบัติพิธี ยะกยะ ในวัง อีกวังหนึ่งนาระดะพบว่าคริชณะกำลังนิ่งสงบสวดภาวนา กายะทรี มันทระ และในวังที่สามพบว่าคริชณะกำลังฝึกฝนการต่อสู้ด้วยดาบและโล่ห์ ในบางวังพบว่าคริชณะกำลังขี่ม้า ช้าง หรือราชรถ กำลังท่องไปสถานที่ต่างๆ ที่วังอื่นพบคริชณะกำลังนอนอยู่บนเตียงพักผ่อน อีกวังหนึ่งพบคริชณะกำลังนั่งอยู่บนเก้าอี้ และมีเหล่าสาวกมาสรรเสริญถวายบทมนต์ ในบางวังพบว่าคริชณะกำลังปรึกษาอยู่กับเสนาบดีเช่น อุดดะวะ และคนอื่นๆ เกี่ยวกับภารกิจที่สำคัญๆ อีกวังหนึ่งพบว่าคริชณะอยู่ท่ามกลางเด็กสาวสังคมมากมาย รื่นเริงกับการว่ายน้ากันในสระ ในอีกวังหนึ่งพบว่าคริชณะกำลังถวายโคที่เต็มไปด้วยเครื่องประดับให้เป็นทานแด่พราหมณ์ และในอีกวังหนึ่งพบว่าคริชณะกำลังสดับฟังการอธิบายจาก พุราณะ หรือประวัติศาสตร์ เช่น มหาภารตะ (มะฮาบาระทะ) ซึ่งเป็นวรรณกรรมภาคผนวกเพื่อเผยแพร่ความรู้พระเวทแด่บุคคลธรรมดาทั่วไป ด้วยการเล่าถึงเหตุการณ์สำคัญในประวัติศาสต์ของจักรวาล ในบางวังพบว่าคริชณะกำลังรื่นเริงกับมเหสี โดยเฉพาะด้วยการพูดตลกขบขันกับนาง บางวังพบว่าคริชณะพร้อมมเหสีกำลังปฏิบัติพิธีทางศาสนา เนื่องจากมีความจำเป็นสำหรับคฤหัสถ์ที่เพิ่มพูนทรัพย์สินทางการเงินสำหรับค่าใช้จ่ายต่างๆ บางวังพบว่าคริชณะกำลังยุ่งอยู่กับการพัฒนาเศรษฐกิจ บางวังพบว่า คริชณะมีความสุขกับชีวิตครอบครัวตามหลักธรรมของชาสทระ </div>
<div class="purport"> ในอีกวังหนึ่งพบว่า คริชณะกำลังนั่งสมาธิประหนึ่งว่าจิตกำลังจดจ่ออยู่ที่องค์ภควาน บุคลิกภาพสูงสุดแห่งพระเจ้า ผู้ทรงอยู่เหนือจักรวาลวัตถุเหล่านี้ ดังที่ได้แนะนำไว้ในพระคัมภีร์ที่เชื่อถือได้ว่า การทำสมาธิมีจุดมุ่งหมายเพื่อให้จิตของตนจดจ่ออยู่ที่องค์ภควานวิชณุ คริชณะทรงเป็นวิชณุองค์เดิม แต่เนื่องจากทรงมาเล่นในบทมนุษย์ธรรมดา พระองค์ทรงสอนเราอย่างชัดเจนจากการปฏิบัติด้วยพระองค์เองว่าสมาธิหมายความว่าอย่างไร? บางวังพบว่าคริชณะกำลังเอาใจผู้สูงอายุด้วยการให้สิ่งของต่างๆ ที่จำเป็น บางวังนาระดะจีพบว่าคริชณะกำลังสนทนาถึงประเด็นการต่อสู้ และบางวังคริชณะกำลังเจรจาสันติภาพกับศัตรู บางวังพบว่าคริชณะกำลังปรึกษาอยู่กับพี่ชายบะละรามะเกี่ยวกับกิจกรรมที่เป็นสิริมงคลสูงสุดสำหรับสังคมมนุษย์ นาระดะพบว่าคริชณะกำลังจัดให้โอรสและธิดาสมรสกับเจ้าสาวและเจ้าบ่าวที่เหมาะสม กาลเวลาต่อมาพิธีสมรสได้จัดขึ้นอย่างเอิกเกริกสมเกียรติภายในวัง และพบว่าคริชณะกำลังกล่าวคำอำลากับเหล่าธิดา และอีกวังหนึ่ง คริชณะกำลังต้อนรับลูกสะไภ้ ผู้คนในเมืองทั้งหมดตะลึงที่ได้เห็นพิธีอันอลังการเช่นนี้ </div>
<div class="purport"> บางแห่งพบว่าคริชณะกำลังทำพิธีบูชาต่างๆ เพื่อให้เหล่าเทวดาผู้เป็นภาคแบ่งแยกทางคุณสมบัติของพระองค์พึงพอใจ บางแห่งพบว่าคริชณะกำลังทำกิจกรรมเพื่อสังคม เช่น ขุดบ่อบาดาลเพื่อให้ได้น้ามาใช้ สร้างบ้านและสวนสำหรับอาคันตุกะผู้มาเยือน สร้างอารามและวัดอย่างยิ่งใหญ่สำหรับนักบุญ เหล่านี้เป็นหน้าที่บางประการที่สอนไว้ในคัมภีร์พระเวทสำหรับคฤหัสถ์ เพื่อสนองความต้องการทางวัตถุของพวกเขา บางแห่งพบว่าคริชณะในฐานะกษัตริย์ คชัทริยะ กำลังล่าสัตว์ในป่า และกำลังขี่ม้าสินดิ ที่สวยงามมาก ตามกฎพระเวท คชัทริยะ ได้รับอนุญาตให้ฆ่าสัตว์บางชนิดในบางโอกาส หากไม่เพื่อรักษาความสงบในป่าก็เพื่อถวายสัตว์ในพิธีบูชาไฟ คชัทริยะได้รับอนุญาตให้ฝึกฝนศิลปะการฆ่า เพราะต้องฆ่าศัตรูอย่างไร้เมตตา เพื่อรักษาความสงบในสังคม ในสถานการณ์หนึ่ง ปราชญ์ผู้ยิ่งใหญ่นาระดะเห็นคริชณะ ผู้เป็นองค์ภควานและปรมาจารย์แห่งพลังอันเร้นลับ ทำตัวเป็นนักสืบโดยเปลี่ยนจากชุดธรรมดาเพื่อให้เข้าใจแนวคิดของราษฎรที่แตกต่างกันภายในเมืองและภายในวัง</div>
<div class="purport"> นักบุญนาระดะเห็นกิจกรรมทั้งหลายเหล่านี้ขององค์ภควานผู้ทรงเป็นอภิวิญญาณของมวลชีวิต แต่มาเล่นบทมนุษย์ปุถุชนธรรมดาเพื่อแสดงกิจกรรมแห่งพลังเบื้องสูงนาระดะยิ้มอยู่ภายในใจ และเริ่มกล่าวกับคริชณะดังนี้ “โอ้ เจ้าแห่งพลังอันเร้นลับทั้งหลาย โอ้ เป้าหมายแห่งการทำสมาธิของผู้มีฤทธิ์ที่ยอดเยี่ยม ขอบเขตแห่งพลังอิทธิฤทธิ์ของพระองค์ไม่สามารถมองเห็นได้อย่างแน่นอน แม้สำหรับผู้มีฤทธิ์เช่น </div>
<div class="purport">พระพรหม และพระศิวะ แต่ด้วยพระเมตตาของพระองค์ เพราะข้าถวายการรับใช้ด้วยความรักทิพย์ต่อพระบาทรูปดอกบัวเสมอ จึงทรงกรุณาเปิดเผยการปฏิบัติของพลังเบื้องสูงเหล่านี้แก่ข้า องค์ภควานที่รัก พระองค์ทรงเป็นผู้ที่ทุกคนสักการะบูชา เหล่าเทวดาและพระปฏิมาองค์สำคัญของระบบดาวเคราะห์ทั้งสิบสี่ชั้น รู้ถึงเกียรติยศชื่อเสียงทิพย์ของพระองค์โดยสมบูรณ์ บัดนี้ โปรดให้พรแก่ข้า ให้สามารถเดินทางไปทั่วทุกจักรวาล เพื่อร้องเพลงสรรเสริญกิจกรรมทิพย์ของพระองค์”</div>
<div class="purport"> องค์ภควาน คริชณะ ทรงตอบนาระดะ ดังนี้ “นาระดะที่รัก โอ้ ปราชญ์ในหมู่เทวดา เธอรู้ว่าข้าคือครูสูงสุดและเป็นผู้ปฏิบัติตามหลักธรรมทางศาสนาทั้งหมดโดยสมบูรณ์ และเป็นผู้บังคับใช้หลักธรรมสูงสุด ดังนั้น ข้าจึงปฏิบัติตามหลักธรรมทางศาสนาด้วยตัวข้าเอง เพื่อสอนให้โลกรู้ว่าควรปฏิบัติตนอย่างไร โอ้ ลูกรัก ข้าปรารถนาให้เธอไม่สับสนกับการแสดงพลังอำนาจเบื้องสูงเหล่านี้”</div>
<div class="purport"> องค์ภควานทรงปฏิบัติสิ่งที่เรียกว่าภารกิจภายในบ้าน เพื่อสอนผู้คนว่าสามารถทำให้ชีวิตคฤหัสถ์บริสุทธิ์ขึ้นได้อย่างไร? แม้ยึดติดอยู่กับกรงขังในความเป็นอยู่ทางวัตถุ อันที่จริง เนื่องจากชีวิตคฤหัสถ์ ทำให้มีพันธกรณีต่อเนื่องกับความเป็นอยู่ทางวัตถุ แต่องค์ภควานทรงมีพระเมตตาต่อคฤหัสถ์มาก ทรงแสดงถึงวิถีชีวิตคฤหัสถ์ธรรมดาที่สามารถทำให้บริสุทธิ์ขึ้นได้ เพราะคริชณะทรงเป็นศูนย์กลางของกิจกรรมทั้งหมด ชีวิตคฤหัสถ์ในคริชณะจิตสำนึกจึงเป็นทิพย์เหนือคำสั่งสอนของพระเวท และบริสุทธิ์โดยปริยาย </div>
<div class="purport"> นาระดะเห็นคริชณะองค์เดียวอยู่ในหนึ่งหมื่นหกพันราชวังด้วยภาคที่แบ่งแยก จากพลังที่ไม่สามารถมองเห็น ทรงปรากฏให้เห็นในวังของราชินีทุกองค์ คริชณะทรงมีพลังอำนาจที่ไร้ขอบเขต ความอัศจรรย์ใจของนาระดะไม่สิ้นสุด สังเกตเห็นการแสดงพลังเบื้องสูงของคริชณะครั้งแล้วครั้งเล่า ทรงปฏิบัติเป็นตัวอย่างด้วยพระองค์เอง ประหนึ่งว่ายึดติดกับหลักชีวิตที่เจริญแล้วสี่ประการคือ ศาสนา พัฒนาเศรษฐกิจ สนองประสาทสัมผัส และการหลุดพ้น หลักสี่ประการแห่งความเป็นอยู่ทางวัตถุนี้จำเป็นสำหรับความเจริญก้าวหน้าทางวิถีทิพย์ในสังคมมนุษย์ แม้คริชณะทรงไม่มีความจำเป็นต้องทำเช่นนี้ แต่ทรงแสดงกิจกรรมของคฤหัสถ์เพื่อผู้คนอาจปฏิบัติตามรอยพระบาทเพื่อประโยชน์ของตนเอง คริชณะทรงเอาใจปราชญ์นาระดะทุกวิถีทาง นาระดะยินดีมากที่ได้เห็นกิจกรรมขององค์ภควานที่ดวาระคา จากนั้นได้จากไป</div>
<div class="purport"> ในการเล่ากิจกรรมของคริชณะที่ดวาระคา ชุคะเดวะ โกสวามี อธิบายให้กษัตริย์พะรีคชิทว่า องค์ภควาน คริชณะ เสด็จลงมาในจักรวาลวัตถุด้วยผู้แทนแห่งพลังเบื้องสูงอย่างไร ทรงปฏิบัติตามหลักธรรมซึ่งหากปฏิบัติตามสามารถนำเราไปสู่จุดมุ่งหมายสูงสุดแห่งชีวิตได้ ราชินีทั้งหมดที่ดวาระคามีมากกว่าหนึ่งหมื่นหกพันองค์ ทั้งหมดใช้รูปร่างลักษณะสตรีที่มีเสน่ห์รับใช้ทิพย์ต่อพระองค์ด้วยรอยยิ้มพิมใจ องค์ภควานทรงยินดีปฏิบัติต่อพวกนางดุจสวามีที่สมบูรณ์ มีความสุขอยู่กับชีวิตคฤหัสถ์ เราควรรู้โดยแท้ว่าลีลาเหล่านี้ไม่มีผู้ใดทำได้นอกจาก องค์ภควาน ชรี คริชณะ ผู้ทรงเป็นแหล่งกำเนิดเดิมของการสร้าง การอนุรักษ์ และการทำลายปรากฏการณ์ทางจักรวาลทั้งหมด ผู้ใดตั้งใจสดับฟังเรื่องราวลีลาขององค์ภควานที่ดวาระคา หรือสนับสนุนผู้สอนในขบวนการคริชณะจิตสำนึก แน่นอนว่าจะพบวิถีทางที่ง่ายมากเพื่อความหลุดพ้น และได้รับรสน้าทิพย์จากพระบาทรูปดอกบัวของ องค์ภควาน คริชณะ แล้วจะปฏิบัติการอุทิศตนเสียสละรับใช้ต่อพระองค์</div>
<div class="p-end">
ดังนั้น ขอจบคำอธิบายโดยบัคธิเวดันธะ หนังสือ “องค์ภควาน คริชณะ”<br />
บทที่หกสิบแปด “ปราชญ์ผู้ยอดเยี่ยม นาระดะ เยือนวังต่างๆ ของคริชณะ”<br />

</div>
<div class="col-12">
  <ul class="mini-pager mt-2 pb-4">
     <li class="pager-prev">
         <a id="left" class="btn" href="../67/">
             <i class="fa fa-chevron-left"></i>
               Previous
         </a>
      </li>
      <li class="pager-next">
         <a id="right" class="btn" href="../69/">
            Next
            <i class="fa fa-chevron-right"></i>
         </a>
      </li>
   </ul>
</div>

<script src="/js/frame.js"></script>
</body>
</html>
