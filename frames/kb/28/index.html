<!DOCTYPE html>

<html lang="th">
<head>
   <title>องค์ภควาน คริชณะ</title>




   <meta http-equiv="Content-Type" content="text/html; charset=utf-8"/>
   <meta name="viewport" content="width=device-width, initial-scale=1.0">
   <link rel="preconnect" href="https://fonts.googleapis.com" />
   <link rel="preconnect" href="https://fonts.gstatic.com" crossorigin />
   <link href="https://fonts.googleapis.com/css2?family=Noto+Serif+Devanagari:wght@100..900&display=swap" rel="stylesheet">
   <link rel="stylesheet" type="text/css" href="https://bgthai.github.io/css/frame-it.css">
   <!--<link rel="stylesheet" type="text/css" href="http://192.168.1.99/~stan/frames/frame-it.css">-->
   <link href="https://fonts.googleapis.com/css2?family=Trirong:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
   <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css">


<script src="/js/toggleDayFrame.js"></script>
</head>
<body>
<div id="content" class="container first-container">

<div class="toggle">
<i id="day" class="fa fa-moon-o" onclick="toggleDay()"></i>
</div>





<h1 style="text-align:center;"><a href="../">องค์ภควาน คริชณะ</a></h1>
<h1 class="chapter-title">
บทที่ 28
</h1>
<h1 class="chapter-title">ปลดปล่อย นันดะ มะฮาราจะ จากอุ้งมือของวะรุณะ</h1>
<div class="purport"> พิธีบูชาโกวารดะนะจัดขึ้นในวันข้างขึ้น หลังจากนี้มีห่าฝนและพายุลูกเห็บที่พระอินทร์ส่งลงมาเจ็ดวัน วันข้างขึ้นได้ผ่านไปเก้าวัน ในวันที่สิบพระอินทร์ทรงบูชาองค์ภควาน คริชณะ ดังนั้น เหตุการณ์ที่เกิดขึ้นจบลงอย่างน่าพึงพอใจ หลังจากนี้ในวันข้างขึ้นที่สิบเอ็ดเป็นวันเอดาดะชี มะฮาราจะ นันดะ ถือศีลอดอาหารตลอดทั้งวัน ในตอนเช้ามืดของวันดวาดะชี หนึ่งวันหลังจากเอคาดะชี นันดะ ไปอาบน้ำที่แม่น้ำยะมุนา ดำลึกลงไปในแม่น้ำ และถูกผู้รับใช้คนหนึ่งของวะรุณะเดวะจับตัวไป ผู้รับใช้จับ นันดะ มะฮาราจะ ไปให้เทพวะรุณะ กล่าวหาว่าอาบน้ำในแม่น้ำผิดเวลา ตามการคำนวณทางโหราศาสตร์เวลาที่ นันดะ มะฮาราจะ อาบน้ำถือว่าเป็นอัปมงคล ความจริง นันดะ มะฮาราจะ ต้องการอาบน้ำในแม่น้ำยะมุนาในตอนเช้าตรู่ก่อนพระอาทิตย์ขึ้น อย่างไรก็ดี ท่านลงไปอาบน้ำเช้าเกินไปในเวลาที่ไม่เป็นมงคล จึงถูกจับ</div>
<div class="purport"> เมื่อคนรับใช้ของวะรุณะนำตัว นันดะ มะฮาราจะ ไป เพื่อนๆของ นันดะ มะฮาราจะ เริ่มร้องเรียกคริชณะและบะละรามะด้วยเสียงอันดัง ทันใดนั้น คริชณะและบะละรามะทรงเข้าใจว่า นันดะ มะฮาราจะ ถูกวะรุณะจับไป ดังนั้น สองพี่น้องไปที่เมืองของวะรุณะ เพราะปฏิญาณไว้ว่าจะปกป้องคุ้มครองชาววรินดาวะนะ สาวกผู้ไร้มลทินของพระองค์ไม่มีที่พึ่งอื่นใดนอกจากองค์ภควาน จะร้องเรียกพระองค์ให้ช่วยตามธรรมชาติเหมือนเด็กๆ ที่ไม่รู้จักผู้ใดนอกจากบิดามารดาเพื่อให้ปกป้อง เทพวะรุณะทรงต้อนรับ องค์ภควาน คริชณะ และ บะละรามะ ด้วยความเคารพยิ่ง ตรัสว่า “องค์ภควานที่รักของข้า อันที่จริงขณะนี้เนื่องจากพระองค์ทรงปรากฏ ชีวิตข้าในฐานะเป็นเทพวะรุณะประสบความสำเร็จแล้ว แม้ข้าเป็นเจ้าของทรัพยากรทั้งหลายในน้า ข้ารู้ดีว่าการเป็นเจ้าของเช่นนี้มิได้ทำให้ชีวิตข้าประสบความสำเร็จ แต่ขณะนี้ขณะที่มองเห็นพระองค์ ชีวิตของข้าประสบความสำเร็จอย่างสมบูรณ์ เพราะเมื่อเห็นพระองค์ข้าไม่จำเป็นต้องรับร่างวัตถุอีก ดังนั้น โอ้องค์ภควาน บระฮมันสูงสุด อภิวิญญาณของสรรพสิ่ง โปรดให้ข้า้ถวายความเคารพอย่างสูงแด่พระองค์ ทรงเป็นบุคลิกภาพทิพย์สูงสุด เป็นไปไม่ได้ที่จะบังคับอิทธิพลแห่งธรรมชาติวัตถุให้อยู่เหนือพระองค์ ข้าเสียใจมากที่คนของข้าโง่เขลา ไม่รู้ว่าอะไรควรทำอะไรไม่ควรทำ ได้จับเอาพระบิดา นันดะ มะฮาราจะ มาด้วยเข้าใจผิด ดังนั้น ข้าขอกราบอภัยโทษในความผิดของผู้รับใช้ ข้าคิดว่าเป็นแผนของพระองค์ที่จะแสดงพระกรุณาธิคุณต่อข้า โดยมาปรากฏตัว ณ ที่นี้ องค์ภควาน คริชณะ โกวินดะ ที่ีรักของข้า โปรดเมตตาต่อข้า นี่คือพระบิดาของพระองค์ โปรดรับท่านกลับคืนไปได้ทันที”</div>
<div class="purport"> เช่นนี้ องค์ภควาน คริชณะ ทรงช่วยพระบิดาและนำท่านไปพบกับเพื่อนๆ ด้วยความปีติยินดียิ่ง นันดะ มะฮาราจะ แปลกใจว่า แม้เทวดามีความมั่งคั่งมาก ยังถวายความเคารพแด่คริชณะ ทำให้ นันดะ มะฮาราจะ ประหลาดใจมาก ท่านอธิบายถึงเหตุการณ์ที่เกิดขึ้นให้เพื่อนๆ และญาติๆ ฟังด้วยความอัศจรรย์ใจยิ่ง</div>
<div class="purport"> อันที่จริง แม้คริชณะแสดงลีลาน่าอันอัศจรรย์ยิ่ง มะฮาราจะ นันดะ และพระมารดายะโชดาไม่คิดว่าคริชณะเป็นองค์ภควาน แต่ทั้งสองยอมรับเสมอว่าคริชณะเป็นบุตรชายที่น่ารัก ดังนั้น นันดะ มะฮาราจะ ไม่ยอมรับความจริงว่าวะรุณะบูชา คริชณะ เพราะคริชณะคือองค์ภควาน แต่ยอมรับว่าเพราะคริชณะเป็นเด็กอัศจรรย์แม้วะรุณะยังมาคารวะ เพื่อนๆ นันดะ มะฮาราจะ ชายเลี้ยงวัวทั้งหมดกระตือรือร้นจะทราบว่า หากคริชณะเป็นองค์ภควานจริง และหากคริชณะสามารถให้ความหลุดพ้นได้ทั้งหมด เมื่อมารวมตัวปรึกษาหารือกัน คริชณะทรงเข้าใจจิตใจของพวกเขาเพื่อให้มั่นใจในจุดหมายปลายทางในอาณาจักรทิพย์ คริชณะทรงแสดงท้องฟ้าทิพย์ให้เห็น โดยทั่วไปบุคคลธรรมดาจะทำงานหนักในโลกวัตถุ และไม่มีข้อมูลว่ายังมีอีกอาณาจักรหนึ่ง หรืออีกท้องฟ้าหนึ่งเรียกว่าท้องฟ้าทิพย์ สถานที่ซึ่งมีชีวิตเป็นอมตะเต็มไปด้วยความปลื้มปีติสุข และเต็มไปด้วยความรู้ ดังกล่าวไว้ใน ภควัต-คีตา ผู้ที่กลับไปยังท้องฟ้าทิพย์นั้น จะไม่กลับมาในโลกวัตถุแห่งความตายและความทุกข์นี้อีก</div>
<div class="purport"> องค์ภควาน คริชณะ ทรงกระตือรือร้นเสมอที่จะให้ข้อมูลแก่พันธวิญญาณว่า มีท้องฟ้าทิพย์ที่อยู่ห่างไกลเหนือท้องฟ้าวัตถุนี้ เป็นทิพย์เหนือจักรวาลอันนับจำนวนไม่ถ้วนที่สร้างขึ้นภายในพลังงานวัตถุ แน่นอนว่าคริชณะทรงมีพระกรุณาธิคุณมากต่อพันธวิญญาณทุกดวง ดังที่ได้กล่าวใน ภควัต-คีตา พระองค์ทรงโน้มเอียงไปที่สาวกโดยเฉพาะ พอได้ยินคำถาม ทันใดนั้นคริชณะคิดว่าสาวกแห่งวรินดาวะนะควรได้รับข้อมูลเกี่ยวกับท้องฟ้าทิพย์และดาวเคราะห์ไวคุณธะ ภายในโลกวัตถุ พันธวิญญาณทุกดวงอยู่ในความมืดแห่งอวิชชา เช่นนี้หมายความว่า พันธวิญญาณทั้งหมดอยู่ภายใต้แนวคิดแห่งความเป็นอยู่ทางร่างกายนี้</div>
<div class="purport"> ทุกคนอยู่ภายใต้ความรู้สึกที่ว่าตัวเขาเป็นของโลกวัตถุนี้ และด้วยแนวความคิดชีวิตเช่นนี้ ทุกคนทำงานในอวิชชาในรูปลักษณ์ชีวิตต่างๆกัน กิจกรรมของร่างเฉพาะร่างหนึ่งเรียกว่ากรรม หรือการกระทำเพื่อผลทางวัตถุ พันธวิญญาณทั้งหลายอยู่ภายใต้ความรู้สึกในแนวคิดทางวัตถุทำงานตามชนิดโดยเฉพาะของร่างกาย กิจกรรมเหล่านี้สร้างพันธชีวิตในอนาคต เนื่องจากมีข้อมูลน้อยมากเกี่ยวกับโลกทิพย์ โดยทั่วไป เราไม่ปฏิบัติกิจกรรมทิพย์ซึ่งเรียกว่าภักดี-โยคะ (บัคธิ-โยกะ) พวกที่ประสบความสำเร็จในการปฏิบัติภักดี-โยคะ หลังออกจากร่างปัจจุบันนี้แล้ว จะไปยังโลกทิพย์โดยตรง สถิตอยู่หนึ่งในดาวเคราะห์ไวคุณธะ ชาววรินดาวะนะเป็นสาวกผู้บริสุทธิ์ทั้งหมด จุดหมายปลายทางหลังออกจากร่างนี้แล้วคือคริชณะโลคะ ข้ามพ้นแม้แต่ไวคุณธะโลคะ ความจริงคือ พวกปฏิบัติอยู่ในคริชณะจิตสำนึกเสมอเจริญก้าวหน้าในการรับใช้ด้วยการอุทิศตนเสียสละอย่างบริสุทธิ์ หลังจากตายไปจะได้รับโอกาสไปคบหาสมาคมกับคริชณะในจักรวาลภายในโลกวัตถุ ลีลาของคริชณะดำเนินไปอย่างต่อเนื่องไม่ว่าในจักรวาลนี้หรือจักรวาลอื่นๆ ดังเช่น ดวงอาทิตย์ผ่านหลายแห่งข้ามโลกนี้ไป ดังนั้น คริชณะ-ลีลา หรือการปรากฏและลีลาทิพย์ของคริชณะดำเนินไปอย่างต่อเนื่อง ไม่ว่าในจักรวาลนี้หรือจักรวาลอื่นๆ สาวกอาวุโสผู้ปฏิบัติ คริชณะจิตสำนึกอย่างสมบูรณ์ถูกจัดส่งไปยังจักรวาลที่คริชณะทรงปรากฏอยู่ ในจักรวาลนั้น สาวกได้รับโอกาสก่อนในการอยู่ใกล้ชิดกับคริชณะเป็นการส่วนพระองค์โดยตรง การปฏิบัติดำเนินต่อไปดังที่เราเห็นที่ วรินดาวะนะ-ลีลา ของคริชณะในโลกนี้ ฉะนั้น คริชณะทรงเปิดเผยลักษณะอันแท้จริงของโลกไวคุณธะเพื่อชาววรินดาวะนะได้รู้ถึงจุดหมายปลายทางของตน</div>
<div class="purport"> คริชณะทรงแสดงท้องฟ้าทิพย์อมตะนิรันดรแก่พวกเขา ซึ่งไร้ขอบเขตและเต็มไปด้วยความรู้ ภายในโลกวัตถุมีระดับรูปร่างต่างกัน ตามระดับนั้นๆ ความรู้ปรากฏตามสัดส่วน เช่น ความรู้ของร่างเด็กไม่สมบูรณ์เท่าความรู้ของร่างผู้ใหญ่ ทุกหนทุกแห่งมีสิ่งมีชีวิตในระดับที่ต่างกัน ในสัตว์น้ำ พืช ต้นไม้ สัตว์เลื้อยคลาน แมลง ในนก และสัตว์เดรัจฉาน ในรูปของชีวิตมนุษย์ที่เจริญและไม่เจริญ เหนือไปกว่ารูปชีวิต มนุษย์ ยังมีเทวดา ชาระณะ และ สิดดะ ขึ้นไปจนถึงพรหมโลก สถานที่ที่พระพรหมประทับอยู่ และในบรรดาเทวดาเหล่านี้มีระดับของความรู้ที่แตกต่างกันเสมอ แต่ข้ามพ้นโลกวัตถุนี้ไปในท้้องฟ้าไวคุณธะทุกคนเต็มไปด้วยความรู้ สิ่งมีชีวิตทั้งหลายที่นั่นปฏิบัติอุทิศตนเสียสละรับใช้แด่องค์ภควานไม่ในโลกไวคุณธะก็ในคริชณะโลคะ</div>
<div class="purport"> ยืนยันใน ภควัต-คีตา ว่าความรู้สมบูรณ์หมายถึงรู้ว่าคริชณะคือองค์ภควาน คัมภีร์พระเวท และภควัต-คีตา กล่าวว่าที่บระฮมะจะโยทิหรือท้องฟ้าทิพย์ไม่จำเป็นต้องมีแสงอาทิตย์ แสงจันทร์ หรือแสงไฟฟ้า ดาวเคราะห์ที่นั่นมีแสงในตัว สถิตนิรันดร ไม่มีการสร้างหรือการทำลายที่ท้องฟ้าทิพย์ ภควัต-คีตา ยืนยันด้วยว่า เหนือท้องฟ้าวัตถุยังมีท้องฟ้าทิพย์ซึ่งเป็นอมตะที่ทุกสิ่งทุกอย่างเป็นอยู่นิรันดร ข้อมูลของท้องฟ้าทิพย์รับได้จากนักปราชญ์และนักบุญผู้ยอดเยี่ยมที่ข้ามพ้นอิทธิพลแห่งธรรมชาติวัตถุสามระดับแล้ว ต้องสถิตในระดับทิพย์เสมอจึงสามารถเข้าใจธรรมชาติทิพย์</div>
<div class="purport"> แนะนำว่าเราควรปฏิบัติภักดี-โยคะ วันละยี่สิบสี่ชั่วโมงในคริชณะจิตสำนึก ซึ่งทำให้เราอยู่เหนือการเอื้อมถึงของธรรมชาติวัตถุสามระดับ ผู้อยู่ในคริชณะจิตสำนึกสามารถเข้าใจถึงธรรมชาติแห่งท้องฟ้าทิพย์และไวคุณธะโลคะ ชาววรินดาวะนะปฏิบัติคริชณะจิตสำนึกเสมอ จึงเข้าใจธรรมชาติทิพย์แห่งไวคุณธะโลคะโดยง่ายดาย</div>
<div class="purport"> ดังนั้น คริชณะทรงนำชายเลี้ยงวัวทั้งหมดที่ นันดะ มะฮาราจะ เป็นผู้นำ ไปที่ทะเลสาบซึ่งต่อมาอัครูระได้เห็นระบบดาวเคราะห์ไวคุณธะที่นี่ พวกเขาอาบน้ำทันทีและเห็นธรรมชาติอันแท้จริงของไวคุณธะโลคะ หลังจากเห็นท้องฟ้าทิพย์และไวคุณธะโลคะ ชายเลี้ยงโคทั้งหมดที่ นันดะ มะฮาราจะ เป็นผู้นำรู้สึกปลื้มปีติสุขอย่างน่าอัศจรรย์ ขึ้นมาจากแม่น้ำ เห็นคริชณะกำลังได้รับการบูชาด้วยบทมนต์อันล้ำเลิศ </div>
<div class="p-end">
ดังนั้น ขอจบคำอธิบายโดยบัคธิเวดันธะ หนังสือ “องค์ภควาน คริชณะ” <br />
บทที่ยี่สิบแปด “ปลดปล่อย นันดะ มะฮาราจะ จากอุ้งมือของวะรุณะ”<br />

</div>
<div class="col-12">
  <ul class="mini-pager mt-2 pb-4">
     <li class="pager-prev">
         <a id="left" class="btn" href="../27/">
             <i class="fa fa-chevron-left"></i>
               Previous
         </a>
      </li>
      <li class="pager-next">
         <a id="right" class="btn" href="../29/">
            Next
            <i class="fa fa-chevron-right"></i>
         </a>
      </li>
   </ul>
</div>

<script src="/js/frame.js"></script>
</body>
</html>
