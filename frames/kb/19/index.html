<!DOCTYPE html>

<html lang="th">
<head>
   <title>องค์ภควาน คริชณะ</title>




   <meta http-equiv="Content-Type" content="text/html; charset=utf-8"/>
   <meta name="viewport" content="width=device-width, initial-scale=1.0">
   <link rel="preconnect" href="https://fonts.googleapis.com" />
   <link rel="preconnect" href="https://fonts.gstatic.com" crossorigin />
   <link rel="stylesheet" type="text/css" href="https://bgthai.github.io/css/frame-it.css">
   <!--<link rel="stylesheet" type="text/css" href="http://192.168.1.99/~stan/frames/frame-it.css">-->
   <link href="https://fonts.googleapis.com/css2?family=Trirong:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
   <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css">


<script src="/js/toggleDay.js"></script>
</head>
<body>
<div id="content" class="container first-container">


<h1 style="text-align:center;"><a href="../">องค์ภควาน คริชณะ</a></h1>
<h1 class="chapter-title">
บทที่ 19
</h1>
<h1 class="chapter-title">กลืนไฟป่า</h1>
<div class="purport"> ขณะที่คริชณะและบะละรามะ พร้อมเพื่อนๆ แสดงลีลาดังที่ได้กล่าวมาแล้ว แม่วัวที่ไม่มีใครดูแลเริ่มเดินออกนอกทางไปโดยลำพัง ด้วยเสน่ห์ของหญ้าสดจึงเดินลึกเข้าไปในป่า แพะ แม่วัว และกระบือเดินทางจากป่าหนึ่งไปยังอีกป่าหนึ่ง และเข้าไปในป่า อิชาคาทะวี ป่านี้เต็มไปด้วยหญ้าสีเขียวทำให้หลงเสน่ห์ เมื่อเข้าไปและพบว่ามีไฟป่า มันเริ่มร้องไห้กัน อีกด้านหนึ่ง บะละรามะและคริชณะพร้อมเพื่อนๆ เมื่อไม่เห็นพวกสัตว์เลี้ยง รู้สึกเสียใจมาก เริ่มเดินตามรอยเท้าแม่วัวและตามทางที่หญ้าถูกเล็ม พวกเด็กๆ กลัวว่าแม่วัวซึ่งเป็นเครื่องมือในการยังชีพของพวกตนจะสิ้นชีวิต ตามหาพวกแม่วัวในป่ารู้สึกเหนื่อยและหิวน้ำมาก อย่างไรก็ดี ในไม่ช้าได้ยินเสียงพวกแม่วัวร้อง คริชณะเริ่มเรียกชื่อแม่วัวด้วยเสียงอันดัง พอได้ยินคริชณะร้องเรียก พวกแม่วัวตะโกนร้องตอบทันทีด้วยความดีใจ ขณะนั้นไฟป่าได้มาล้อมรอบพวกวัวทั้งหมดแล้ว สถานการณ์ดูน่ากลัวมาก เปลวไฟลุกแรงขึ้นเมื่อลมพัดมาอย่างรุนแรงทุกสิ่งที่เคลื่อนไหวและไม่เคลื่อนไหวถูกเผาผลาญหมด แม่วัวและเด็กๆ ทั้งหมดตกใจมาก มองไปที่บะละรามะเหมือนกับคนใกล้ตายมองไปที่รูปภาพขององค์ภควาน และกล่าวว่า “คริชณะและบะละรามะที่รักบัดนี้พวกเรากำลังถูกเผาจากความร้อนของไฟที่ร้ายแรงนี้ ขอให้เรารับเอาพระบาทรูปดอกบัวของพระองค์เป็นที่พึ่ง รู้ว่าทรงสามารถปกป้องพวกเราจากอันตรายอันยิ่งใหญ่นี้ คริชณะเพื่อนรัก เราเป็นเพื่อนสนิทของพระองค์ ไม่ยุติธรรมที่ควรได้รับทุกข์เช่นนี้ พวกเราทั้งหมดขึ้นอยู่กับพระองค์โดยสมบูรณ์ พระองค์เป็นผู้รู้ชีวิตทางศาสนาทั้งหมด เราไม่รู้จักผู้ใดนอกจากพระองค์” </div>
<div class="purport"> องค์ภควานได้ยินเสียงขอร้องจากเพื่อนๆ จึงทอดสายตาอันน่าชื่นชมไปที่พวกเขา และเริ่มตอบด้วยการพูดผ่านทางสายตา แสดงให้เพื่อนๆ เห็นว่าไม่มีอะไรน่ากลัว จากนั้นคริชณะเจ้าแห่งอิทธิฤทธิ์สูงสุด องค์ภควานผู้ทรงมีพลังอำนาจกลืนเปลวไฟทั้งหมดเข้าไปในปากทันที พวกแม่วัว และเด็กๆ ได้รับความปลอดภัยจากภยันตรายฉุกเฉินนี้ เพราะความกลัว พวกเด็กๆ เกือบหมดสติ แต่พอมีสติกลับคืนมาและลืมตาขึ้น พบว่ามาอยู่ในป่าพร้อม คริชณะ บะละรามะ และแม่วัวทั้งหมดอีกครั้ง ตกตะลึงที่เห็นว่าพวกตนและแม่วัวได้รับความปลอดภัยจากไฟอันโชติช่วง และคิดกันอย่างลับๆว่าคริชณะต้องไม่ใช่เด็กธรรมดาแน่นอน ต้องเป็นเทวดา</div>
<div class="purport"> ตอนเย็น คริชณะและบะละรามะเป่าขลุ่ยเดินกลับไปวรินดาวะนะพร้อมเด็กๆ และแม่วัว ขณะเข้าไปในหมู่บ้านโกปี ทั้งหมดปลื้มปีติมาก เพราะตลอดทั้งวันพวก โกปี คิดถึงคริชณะขณะอยู่ในป่า และช่วงที่คริชณะไม่อยู่พวกนางพิจารณาว่า แต่ละหนึ่งนาทียาวนานเหมือนสิบสองปี</div>
<div class="p-end">
ดังนััน ขอจบคำอธิบายโดยบัคธิเวดันธะ หนังสือ “องค์ภควาน คริชณะ” <br />
บทที่สิบเก้า “กลืนไฟป่า”<br />

</div>
<div class="col-12">
  <ul class="mini-pager mt-2 pb-4">
     <li class="pager-prev">
         <a id="left" class="btn" href="../18/">
             <i class="fa fa-chevron-left"></i>
               Previous
         </a>
      </li>
      <li class="pager-next">
         <a id="right" class="btn" href="../20/">
            Next
            <i class="fa fa-chevron-right"></i>
         </a>
      </li>
   </ul>
</div>

<script src="/js/frame.js"></script>
</body>
</html>
